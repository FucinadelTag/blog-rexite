---
# Warning: This file is auto-generated from the Prismic.io CMS. Local changes will overriden on next sync.

layout: blog
title: >
        Il design in Rexite targato Raul Barbieri

autore: Maria Luisa Rubino
date: 2014-10-24
tags: storia, Raul Barbieri
image: https://prismic-io.s3.amazonaws.com/rexite/1887aa2256e12667677973e4f6bf7cafe6c0a560.jpg
testataForm:
    prima:  CALCOLA IL TUO PREVENTIVO
    seconda: Gratuito e senza impegno
showForm: main
---
<p class="abstract">Il primo designer ad aver proposto la produzione di oggetti di design a Rexite fu Raul Barbieri, il quale progettò Safe Tray, un posacenere, precursore di una serie di oggetti che aprirono le porte all'azienda nel mondo del contract per ufficio. </p>

READMORE

<img src="https://prismic-io.s3.amazonaws.com/rexite/1887aa2256e12667677973e4f6bf7cafe6c0a560.jpg" class="padding" alt="Il design in Rexite targato Raul Barbieri" />

<p>Affinata la tecnica e la conoscenza nella lavorazione del metallo e nello stampaggio della plastica, i due giovani soci si resero conto che stavano acquistando sempre più consapevolezza nelle loro capacità tecniche e produttive. </p>

<p>
<strong>Un giorno Rino Pirovano, recandosi da un cliente che produceva lampade di design, e al quale forniva componenti in metallo, incontrò Raul Barbieri.</strong> </p>

<p>
Raul Barbieri, architetto, ai tempi era associato con Giorgio Marianelli. Precedentemente lavorò presso lo studio di Sottsass, uno dei maggiori esponente della creatività italiana nel design degli anni settanta, occupandosi di progetti per Olivetti.</p>

<p>
Venendo a conoscenza delle capacità di Rino Pirovano e socio nel costruire stampi, stampare la plastica e tranciare i metalli, dimostrò subito un grande interesse per la loro attività, e gli propose una collaborazione, che consisteva nel progettare alcuni oggetti di design che potevano essere prodotti benissimo dalla bottega Pirovano-Boschet. </p>

<p>
<strong>Il primo oggetto che Raul Barbieri disegnò e propose a Rexite fu un posacenere, di nome Safe Tray, datato 1977.</strong></p>

<p>
Si trattava di un posacenere da tavolo, con coperchio traforato, allora si poteva ancora fumare nei luoghi pubblici, al chiuso, sui mezzi di trasporto.</p>

<p>
<strong>Era costituito da una base in polimero tecnico e una griglia in alluminio, connubio ideale per l’azienda di Cusago, un oggetto semplice, poco costoso e interamente producibile con i mezzi a disposizione da Rexite.</strong> </p>

<p>
Questo oggetto nella sua semplicità e linearità, nascose alcune problematiche che designer e specialisti nella produzione, hanno dovuto affrontare. Progettista e produttore lavorarono a stretto contatto per facilitare ad entrambe il lavoro, Raul Barbieri doveva disegnare delle linee semplici ma curate, in modo da creare degli stampi altrettanto fattibili, mentre i tecnici di produzione ne controllavano la fattibilità.</p>

<p>
<strong>Dopo il primo oggetto di design, Safe Tray, capirono che non potevano produrre solo oggetti singoli, ma occorreva progettare intere famiglie di oggetti, entrando a far parte così nel mondo del contract per ufficio.</strong></p>

<p><strong>Raul Barbieri iniziò, quindi, a progettare un’intera famiglia di prodotti da scrivania, dal nome “Babele”, composta da vaschetta portacorrispondenza, sottomano, vaschetta portamatite, barattolo portamatite, portamemo e portacarte.</strong>
</p>